Günlük yaşamlarında yaşlı, hasta veya özel gereksinimli bireylerin karşılaşabileceği ani sağlık problemleri, "Akıllı Bileklik" adını verdiğimiz ürünümüz sayesinde izlenmektedir. Bileklikte bulunan özel sensörler, kişinin sağlık durumundaki değişiklikleri sürekli olarak kontrol etmektedir. Belirlenen eşik değerlerin üzerinde bir değişiklik tespit edildiğinde, bu bilgiye dayanarak belirlenen kişilere (genellikle aile bireyleri) anında bilgi verilmektedir. Bu durumlar arasında hastanın düşmesi, kalp krizi veya kalp çarpıntısı yaşaması, ateşlenmesi veya panikatak geçirmesi gibi acil durumlar bulunmaktadır. Bu sayede, bireylerin yalnız kaldıklarında dahi sağlık durumları hakkında gerekli müdahalelerin hızlı bir şekilde yapılması sağlanmaktadır.
